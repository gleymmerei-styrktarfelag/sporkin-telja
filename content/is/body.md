---
title: Hvernig hreyfir barnið sig?
brochure: sporkintelja.pdf
---

Frá 18-24 vikum finna konur sífellt meira fyrir hreyfingum barnsins og þær verða kröftugri upp að 32 vikum, en eftir það haldast þær svipaðar út meðgönguna.

Hreyfingar barnsins eru besta merkið um að barninu þínu líði vel. Hvert barn er einstakt og því er mikilvægt fyrir þig að þekkja
hvað er eðlilegt fyrir barnið þitt þegar kemur að tíðni og mynstri hreyfinga.
Barnið þitt á að halda áfram að hreyfa sig reglulega út meðgönguna.

Konur heyra stundum að hreyfingar barna minnki í lok meðgöngu en það er EKKI tilfellið.

Hins vegar breytist skynjun fósturhreyfinga þegar dregur nær settum degi. Barnið færist neðar í grindina og skorðar sig sem veldur því að tilfinningin fyrir hreyfingum verður önnur. Barnið tekur meira pláss með aukinni stærð og getur því ekki hreyft útlimi eins mikið.

Eftir því sem fæðingin nálgast eykst vöðvatónus í leginu sem leiðir til þess að hreyfingar finnast ekki eins vel.
